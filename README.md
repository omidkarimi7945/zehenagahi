# zehenagahi
zxzx
انواع تمرینات متداول و موثر ذهن آگاهی
شاگردی از استاد پرسید از ذهن آگاهی چیزی به من یاد بده. استاد گفت اول لیوانت را بده تا برایت چای بریزم. استاد همین که به شاگرد نگاه می کرد درون لیوان هم چای می ریخت و لیوان پر شد اما استاد همچنان چای ریختن را ادامه می داد. شاگرد گفت لیوان پر شده، چرا چای ریختن را ادامه می دهی؟ استاد گفت تو هم ذهنت پر است چرا می خواهی چیز دیگری یاد بگیری؟

برای انجام ذهن آگاهی، تمرینات رسمی و غیر رسمی وجود دارد. در هنگام تمرینات رسمی شما در جایی قرار می گیرید و با آداب خاصی تمرینات را انجام می دهید. در تمرینات غیررسمی شما هر زمانی که اراده کنید می توانید ذهن آگاه شوید.

به صورت کلی انواع تمرینات ذهن آگاهی به شرح زیر می باشد:

الف- تمرینات ذهن آگاهی از طریق نشستن، راه رفتن، ایستادن، حرکت کردن و سایر فعالیت های روزمره از جمله غذا خوردن و حمام رفتن و…

ب- تمرینات توقف های کوتاهی که در قسمت های مختلف زندگی روزمره خود ایجاد می کنیم.

ج- ادغام تمرینات ذهن آگاهی با فعالیت های دیگری مثل یوگا، ورزش و…

ذهن آگاهی ما را با زندگی آشتی می دهد
01mindfulnessهر وقت ما از گرما یا سرما می‌نالیم این شکایت است که باعث رنج ماست، نه خود سرما یا گرما. اگر همسرمان بی‌توجهی می‌کند، این بی‌توجهی نیست که ما را اذیت می‌کند بلکه خودمان هستیم که ذهنمان را از خود بر می‌داریم و به گذشته یا آینده‌ای می‌بریم که ناراحت کننده است.

اغلب ما ذهنمان در جاهای مختلف پرسه می‌زند و تجربه اکنون را از دست می‌دهد. بیشتر مواقع داریم عجله می‌کنیم که از این لحظه نجات پیدا کنیم و به مرحله بعد برسیم.

در ذهن ‌آگاهی به جای آن که آرزو کنیم کاش سریعتر همه چیز تمام شود قدر لحظه حال را بدانیم. حتی اگر این لحظه همراه با رنج است خود رنج را تجربه کنیم. مقاومت‌های ذهنی ما رنج را زیاد می‌کند.

یکی از دردهای بشر این است که می‌خواهد از خیلی چیزها دوری کند تا لذت ببرد. مثلاً از تجربه سرما دوری می‌کند و وقتی هوا سرد می‌شود به شدت اذیت می‌شود؛ از گرسنگی دوری می‌کند، وقتی گرسنه می‌شود بداخلاق می‌شود، چون نمی‌خواهد تجربه گرسنگی را مشاهده کند. در ذهن‌آگاهی ما از روبرویی با مشکلات پرهیز نمی‌کنیم بلکه با آن‌ها مواجه می‌شویم تا تحمل ما بالا رود.

گاهی ما برای دوری از یک تجربه حاضریم هر کاری کنیم از مواد مخدر تا ….. و این‌ها خودشان رنج را بیشتر می‌کنند. در این صورت ما از فعالیت‌هایی که می‌ترسیم ما را اذیت کنند دوری می‌کنیم. پسر خجالتی که به خاطر خجالت از هر چیزی دوری می‌کند فقط ترسوتر می‌شود.

دونالد سیگل در کتاب توجه آگاهی می‌گوید آن چه باعث رنج انسان می‌شود مقاومت در مقابل تجربه کردن است.

بگذاریم زندگی جریان خود را ادامه دهد و جلوی آن را نگیریم. شما اگر جلوی یک چشمه را بگیرید از جای دیگر سر در می‌آورد. تمام احساسات خوب یا بد ما گذرا هستند. وقتی در حال تجربه یک احساس منفی هستیم بدانیم این احساس گذرا است. فقط احساس را تجربه کنیم ولی خود را درگیر آن نکنیم.

✅فواید ذهن آگاهی

zehanghahyاز زمانی که من تمرینات ذهن آگاهی را انجام می دهم حالم بهتر است، جسمم سالمتر است و تمرکزم بیشتر شده است. زمانی در جاده در برف سنگینی گیر کرده بودم. هر جا که نگاه می کردم فقط سفیدی برف بود و هیچ راهی نبود. هر لحظه بر شدت سرما افزوده می شد. تمام افرادی که آن جا بودند بر خود می لریدند و به زمین و زمان بد می گفتند. من تمرینات ذهن آگاهی را به یاد آورده بودم. می دانستم که نباید با سرما بجنگم یا از شرایطی که در آن هستم فرار کنم. من خودم را به دست سرما سپردم. اجازه دادم سرما بیاید و برود. آرزوی نجات نمی کردم. می خواستم در آن لحظه باشم و حتی از آن سرمای شدید نیز بهره ببرم.

در ذهن آگاهی ما یاد گرفته ایم که هیچ وقت آرزوی بعدا نکنیم. ما در همان لحظه که هستیم باید بودن خود و شرایط آن لحظه را تجربه کنیم. این دیدگاه در آن روز خیلی به من کمک کرد و سالم از آن اوضاع بیرون آمدم.

در تحقیقات مختلف نقش ذهن آگاهی در سلامتی بیماران اثبات شده است. در یکی از تحقیقات بیماران را به دو گروه تقسیم کردند و به یکی از گروه ها هر روز تمرین ذهن آگاهی می دادند و به گروه دیگر تمرینی نمی دادند. بعد از چند روز افرادی که تمرین انجام داده بودند حالشان خیلی بهتر شد.

کریستوفر لیدی یک تحقیق بر ۴۰۰۰ نفر انجام داد و هدفش این بود که بفهمد مردم چگونه فکر می کنند، کار می کنند و ارتباط برقرار می کنند. نتایج تحقیقات با عنوان تاثیر ذهن آگاهی در کار که بعدا در مجله مدیریت چاپ شد به صورت زیر است:

ذهن آگاهی بر عملکرد افراد تاثیر مثبت دارد
توجه و تمرکز را زیاد می کند
بر روابط بین افراد تاثیر مثبت دارد
باعث همدلی و شفقت بیشتر می شود.
بر اساس نتایج Cleveland Clinic ذهن آگاهی منافع زیر را هم دارد:

باعث سلامتی روان می شود
تاثیر مثبتی بر مغز و سیستم ایمنی دارد
دردهای مزمن را کاهش می دهد
بی خوابی را از بین می برد
در کارگاه های ذهن آگاهی که من برگزار می کنم شرکت کنندگان نتایج زیادی را گزارش می دهند: یکی از شرکت کنندگان که از سر درد مزمن رنج می برد با انجام تمرینات شفا پیدا کرد. خانمی به خاطر سر وصدای همسایگانش کلافه بود ولی تمرینات ذهن آگاهی او را خیلی آرام کرد.
zehanagahe whatبن کانلی در کتاب ذهن‌آگاهی و صمیمت می‌گوید:

ذهن‌ آگاهی یک نوع بصیرت ولی بدون قضاوت و با مهربانی است. ما را به لحظه حال می‌آورد و تصورات ما را از آینده و گذشته رها می‌کند. تصور و تخیلات ما یکی از قوی‌ترین نیروهایی است که ما داریم ولی در ذهن آگاهی به جای این که اجازه دهیم ذهنمان با این تصورات هر جایی برود می‌توانیم صرفا بر چیزهایی که برایمان مفید هستند تمرکز کنیم.

وقتی ما تمرینات ذهن آگاهی را انجام می دهیم، صرفا به خاطر کسب منافع نیست، بلکه برای خود انجام دادن تمرین و نوعی زندگی کردن است.
اجزای ذهن آگاهی

ذهن آگاهی شامل چهار قسمت مهم است:

zehanagahe whatالف- در حال بودن

ب- پذیرش

ج- عدم قضاوت

د- آگاهی

بیشتر مردم در تلاشی جانفرسا برای رسیدن به آخر عمر هستند. چگونه؟ با فکر کردن و نگراان بودن در مورد آینده. زمانی که شما از زندگی اکنون خود ناراضی هستید و تلاش زیادی دارید که از لحظه های اکنون فرار کنید به سمت حذف این قسمت از زندگی خود هستید.

اکهارت تول می گوید: “بزرگترین تمرین معنوی این است که همه زمان ها به جز زمان حال را انکار کنیم.”

در کتاب های ذهن آگاهی اشارات زیادی به آموزش های مولانا می شود. یکی از تاکیدات او زمان حال یا “ابن الوقت” بودن است:

صوفی ابن الوقت باشد ای رفیق               نیست فردا گفتن از شرط طریق

داستان زیر موضوع را به خوبی نشان می دهد:

 ۵ کودک در جایی بازی می کردند. یک نفر، از آن ها پرسید اگر شما یک آرزو داشته باشید آن آرزو چیست؟ اولی گفت: آرزو داشتم الان بستنی داشته باشم.

دومی گفت: آرزو داشتم کارخانه بستنی داشته باشم که هر وقت خاستم بستنی بخورم تازه به دیگران هم بفروشم.

سومی گفت: آرزو داشتم ۱ میلیارد دلار داشته باشم که هم کارخانه بستنی داشته باشم و هم کارخانه کیک و هم خانه و…

چهارمی گفت من آروز داشتم که بتوانم سه تا آرزو داشته باشم: اول این که یک کارخانه بستنی داشتم، دوم این که ۱ میلیارد دلار داشتم و سوم این که بتوانم بازم سه تا آرزو داشته باشم. همه گفتند این چقدر نابغه هست و ما چقدر نادان بودیم.

به پنجمی گفتند آرزوی تو چیست: گفت آرزویم این است که هیچ آرزویی نداشته باشم.

جالب است؟ بله. چون در این صورت شما از لحظه حال لذت می برید. آرزو ها ما را از اکنون دور می کنند و نمی گذارند از ثروت زندگی بهره ببریم.

در ذهن آگاهی به پذیرش تجربیات هم تاکید زیادی می شود. بسیاری از افراد می خواهند از تجربیات خود فرار کنند و ریشه بسیاری از نگرانی ها همین است. ذهن ما تجربیات زیادی درست می کند و ما نباید با این تجربیات بجنگیم. فقط کافی است آن ها را بپذیریم.

فرض کنید شما در باران خیس شده اید. اکنون تجربه خیس بودن دارید و ممکن است به خاطر نپذیرفتن این تجربه اذیت شوید و خیلی به دنبال جایی برای پناه گرفتن از باران یا خشک شدن لباس هایتان باشید. این امر شما را از لحظه حال دور می کند و اضطراب آینده را برای شما زیاد می کند.

در ذهن آگاهی این تجربیات را می پذیریم. خیس شدن بدن یک تجربه است که به جای جنگیدن با آن، آن را می پذیریم. البته منظور این نیست که دیگر به فکر تعویض لباس یا گرم کردن خود نباشیم، بلکه منظور این است که اجازه می دهیم بدنمان خیس شدن را تجربه کند.

وقتی شما عصبانی هستید اگر ذهن آگاه باشید، آگاه هستید که عصبانی هستید و در عین حال مشاهده گر عصبانیت خود هستید و خود را سرزنش نمی کنید که چرا این گونه هستید. ذهن آگاهی به ما می گوید که هیجانات خود را بپذیر تا بتوانی آن ها را مدیریت کنی.

 

مطالعه این مطلب پیشنهاد میشود   تغییر باورهای منفی به باورهای مثبت
پرسشنامه پنج وجهی ذهن آگاهی
 ✅چگونه به ذهن آگاهی برسیم؟

ذهن آگاهی چیستبرای انجام تمرینات ذهن‌آگاهی ابتدا باید تمرکز خود را تقویت کنیم. واقعیت این است که امروزه تمرکز نسبت به قبل شده است. آیا برای شما هم پیش آمده که موقع رانندگی سر از جای دیگری درآورید؟ یا هنگام کتاب خواندن متوجه می‌شوید که مدت‌ها ذهنتان مشغول چیزهای دیگر بوده است؟

تمرکز شما را با خودتان آشنا می‌کند و کمک می‌کند جسم خود و لحظه حال را تجربه بکنید.

بعد از تمرکز است که به وادی ذهن‌آگاهی می‌رسیم. در این وادی عشق به خود و دیگران و عشق به زندگی جریان پیدا می‌کند.

شما می‌توانید در این جا تست تمرکز را انجام دهید و نمره خود را با چند روز دیگر با نمره امروز مقایسه کنید.

دانلود رایگان تست تمرکز حواس

تمرکز مقدمه ذهن آگاهی است.پس از انجام تمرینات ذهن آگاهی دوباره تست تمرکز را انجام دهید و میزان پیشرفت خود را ببینید.

ذهن آگاهی با بدن شروع می شود و به پایان می رسد.
برای انجام تمرینات اولیه ذهن آگاهی به صورت زیر عمل کنید:

ابتدا مکانی برای نشتن در نظر بگیرید. ستون فقرات صاف باشد و راحت بنشینید.
تصمیم بگیرید لحظاتی را برای خود قرار دهید. در طول شبانه روز بیشتر وقت ما صرف کار، دیگران، نگرانی ها و… قرار می گیرد. در این تمرین می خواهیم لحظاتی برای خود باشیم.
به نفس خود توجه کنید. به همان صورتی که نفس می کشید جریان هوا را دنبال کنید. فقط آگاه باشید که هوا چگونه درون بینی وارد می شود و بعد خارج می شود.
اگر حواستان جایی دیگر رفت به آرامی آن را سمت نفس بیاورید. این امر باعث می شود تمرکز شما بر بدنتان قرار گیرد.
به اسکن بدن بپردازید. از نوک انگشتان پا شروع به اسکن کنید. یادتان باشد هیچ قضاوتی نکنید و فقط مشاهده کنید. در حالیکه چشمتان بسته است کف پای خود را ببینید و دما، حس و سایر ویژگی های پا را مشاهده کنید.
اسکن را ادامه دهید و به آرامی سایر قسمت های بدنتان را به همین ترتیب بازبینی کنید. یادتان باشد که فقط بررسی مهم است نه دخالت. یعنی حتی اگر پایتان خارش یا گرفتگی دارد فقط آن را ملاحظه کنید و رها کنید.
بعد از اتمام اسکن، به آرامی از تمرین خارج شوید. در تمرینات بعدی به قسمت های دیگر ذهن آگاهی می پردازیم.
